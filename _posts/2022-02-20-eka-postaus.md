---
published: false
layout: post
date: {}
image: images/simpsiö-iltaaurinko.png
tags:
  - Muut
---
*Simpsiönvuori Välilän ilmatilasta kuvattuna*

Paljon on vettä virrannut Lapuan joessa sillä välin, kun olen miettinyt blogin kirjoittamisen aloittamista ja sen jälkeen haudannut koko idean syvälle Simpsiön metsiin... ja käynyt em. prosessin kymmeniä kertoja läpi. Nyt on aika koittaa tai jättää se sinne Simpsiön multiin iäksi.

## Muutama kysymys ja vastaus
1. Miksi perustan blogin?
> Koska olen usein semmoisen halunnut aloittaa, mutta en vain ole sitä ikinä laittanut pystyyn.
2. Millainen blogi tämä on?
> Luultavastikin hyvin epävirallinen, epäsäännöllisesti ilmaantuvine blogiteksteineen
3. Mistä blogin kertoo?
> Aiheet pomppivat laidasta laitaan mielenkiintoni kohteiden välillä. Pidän valokuvaamisesta (kännyllä / kameralla / dronella), piirtämisestä (digipiirtelystä sekä lyijjärijutuista), pelinteosta (pikseligrafiikalla tietty), remontointitouhuista (oma tupa rakennettu 1976, joten hommia piisaa), kuntoilujutuista (oma kroppa on vuosimallia 1977, joten hommia piisaa) sekä ukulelen soittelusta (jota harrastan ihan vaan huvin vuoksi ja kanssaeläjien kiusaksi).

Siinäpä siis hieman alustusta tälle blogille.

## Kuka olen?
Tarkemmin tietoa minusta löytyy info painikkeen takaa, mutta lyhykäisesti kerrottuna olen entinen web-koodari, joka teki alanvaihtopäätöksen vuonna 2016. Nykyään työskentelen Lapuan Kaupungilla kotihoidon fysioterapeuttina. 

![Omakuva ilmasta]({{site.baseurl}}/images/omakuva-top.png)
*Omakuva dronella*
